cxvnl

mium tribuisse, illud ut potius verear ne asperiora quaedam
nimia patientia reliquisse dicar, quae futura aetas non magis
quam a me nunc expulsa toleratura sit. ln quibus sunt de
quibus iam nune incipiam mihi ipse suscenserez velut quod
non severius consului de senectuti v. 398 pro senectae,
cum ei, quod aliquam excusationem admittit, praestet quod
ne egeat quidem excusatione, peritique poetae sit de duabus
formis bonitate paribus eam deligere quae suapte natura
metro sit accommodatior. Quanquam in hac parte eo me
aequiores iudices experturum confido, quo incertior ipsorum
finium illorum descriptio est, quos ultra citraque nequeat

consistere rectum.

Et initium quidem habeo cur a neglecta vi posi-
tionis capiam. Qua in re Plautinis criticis maximae fraudi
sive Terentii sive Bentleiani Terentii exemplum fuit. Non
quaeram nunc utrum asperiores sibi quam Plautus numeros
Terentius indulserit, an huius comoediae, ut studiosius etiam
quam Plautinae et lectitatae et a grammaticis tractatae,
maioris integritatis speciem mentiantur tantum, reapse adeo
graviorem interpolationem passae sint: quod ut credam
non leves me caussae movent: tantum exploratissimum
habeo, eam correptionum multitudinem, quam in schedias-
mate suo aequo animo Bentleius tulit, a Plautina quidem
arte esse alienissimam. Quanquam etiarn apud Terentium
quantilli negotii aut quantillae quaeso audaciae est, ,velut
in prima Andriae scena duriora illa et 'id gratum, sed 1530
milaeÎ‡ sic removere:

Et gratum id fuisse adndrsum tc liabeo gratiam.

Set hoc molestumst: nam istaec commemoratio.

